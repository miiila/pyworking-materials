# Django + Vue.js

Ač je Python tím, co dělá naše životy šťastnými, moderní web se neobejde bez JavaScriptu. To máte hned. Někde usnadnit vyplnění formuláře, jinde přidat efekt při otevření fotky, a už jen nevěřícně kroutíte hlavou, kde se vzalo tolik souborů plných složených závorek. A takové soubory se pak (především pod rukama Python programátorů) snadno zamotají do sebe, stejně beznadějně jako šňůry od sluchátek.

Zabránit se tomu dá nejlépe použitím tzv. frontendových frameworků, které podobně jako ty backendové (Django, Flask) dávají věcem řád a usnadňují řešení běžných situací. V tomto PyWorkingu si ukážeme jak propojit Django s [Vue.js](https://vuejs.org), což je mladá stoupající hvězda a miláček aktuální JavaScriptové scény.

## Teoretická část

* K čemu jsou frontendové frameworky a proč je používat
* Alternativy k Vue.js (React!)
* Rychlé zopakování Djanga a JavaScriptu
* Základy Vue.js - pokryjeme zhruba rozsah sekce [Introduction](https://vuejs.org/v2/guide/index.html)
* Jak spojit Django a Vue.js

## Praktická část

Do Vue.js přepíšeme frontendovou část [ukázkové anketní aplikace pro Django](https://docs.djangoproject.com/en/1.11/intro/tutorial01/).

## Co se hodí umět
* HTML (rozumět tagům `div`, `span`, `ul`, `li` a atributu `class`)
* CSS (umět použít selektory zhruba v rozsahu http://webkurz.pyladies.cz/lekce/0/css)
* JavaScript (uložit něco do proměnné, vytvořit funkci, použít objekt a pole)

## Co mít v notebooku
* Python 3
* Funkční Django aplikaci podle https://docs.djangoproject.com/en/1.11/intro/tutorial01/; zdrojové kódy budou k dispozici na https://github.com/pyvec/pyworking-materials/tree/master/171014_Django-vue.js
* Oblíbený editor/IDE na psaní HTML a Pythonu (do většiny editorů existují rozšíření pro zvýraznění syntaxe Vue.js)
